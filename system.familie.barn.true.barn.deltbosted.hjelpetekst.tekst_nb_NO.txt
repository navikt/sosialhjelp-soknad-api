Når barnet har delt bosted slik det går fram av barneloven §36, bor det fast hos begge foreldrene etter samlivsbrudd. Da har foreldrene inngått avtale om delt bosted eller en domstol har fastsatt at barnet skal dele bosted mellom foreldrene. Delt bosted er ikke det samme som at barnet har samvær med hver av foreldrene halvparten av tiden. Når barnet har delt bosted legges det til grunn at begge foreldrene har like store utgifter til barnet. 