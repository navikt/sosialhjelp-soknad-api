Delt bosted betyr at barnet bor fast hos begge foreldrene etter et samlivsbrudd. Da har foreldrene inngått en avtale om delt bosted eller en domstol har bestemt at barnet skal dele bosted mellom foreldrene. Dette innebærer at barnet bor (omtrent) like mye hos hver av foreldrene, og begge må være enige i beslutninger som gjelder barnets hverdag. Delt bosted er ikke det samme som at barnet har samvær med hver av foreldrene halvparten av tiden.